---
layout: page
title: Kokemuksia
---

Kokemuksia tanssi-liiketerapiaryhmästä

“Kiitos antoisasta jaksosta! Tykkäsin käydä tanssiterapiaryhmässä, vaikka olo ei aina ollut se helpoin. Joka kerta tuli apua olotilaan, ja oli rennompi ja seesteisempi fiilis lähteä. Eläytyminen liikkeeseen oli itselleni helppoa ja pääsin hyvin mukaan liikkumiseen. Sain hurjan paljon työkaluja jatkoon. Iso oppi oli yksinkertaisesti se, että liikkumalla rentoutuu, ei käskyttämällä.”

“Terapia oli kerran viikossa. Terapiaa pitäisi olla pari kertaa viikossa. Olisi varmaan paljon tehokkaamapaa, jos on nopeammalla sykkeellä tunnit.”

“Sopiva pituus tapaamiselle, kun ryhmäkerta kesti 90 min.”

“Terapia oli matalan kynnyksen paikka, johon oli helppo tulla, vaikka alussa jännitti itse ryhmä sekä millaisia/kuinka tarkasti asioista ja kokemuksista puhutaan. Terapia oli hyvä: itse sai päättää kuinka syvällisesti puhuu vai puhuuko ollenkaan. Jos keskustelu ei luonnistunut, oli kumminkin helppoa puhua itse liiketerapian harjoituksista. Harjoitukset oli monipuolisia sekä räätälöity tunnin tarpeen mukaan. Pieni ryhmäkoko oli plussaa.”

“Oikea ajoitus, avoimuus apuun ja riittävä jaksaminen oli itselleni tärkeätä saadakseni tästä ryhmästä apua, oppia ja voimia. Muussa hoidossa saamani ahaa-elämykset pystyin tämän avulla huomioimaan myös kehollisina ja opin, että pelkästään mielen havainnointi ei riitä, vaan on opittava myös havainnoimaan tunteiden vaikutus kehoon ja tilanteen mukaan myös rauhoittamaan kehollisia stressitiloja, ettei ne pahenna mielen ahdistusta ja stressiä.
Olen aina tiennyt, että ihminen on psykofyysinen kokonaisuus, mutta nyt vasta ymmärrän, mitä se todella tarkoittaa.“

“Kiitos! Ryhmä tarjosi useita oivalluksia ja opetuksia, purki lukkoja ja kannatti. Mikään ei ollut valmiiksi pureskeltua, kaikki vaati hyvällä tavalla omaa ajattelua.”
